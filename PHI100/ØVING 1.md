### Platon

Platonske ideer er:
	- Former som tingene bare er "skygger" av
	De er fullkommne, nemelig absolutte idealer, og derfor ikke i sanseverden. Det som er i sanseverdenen, er høyst ufullkemment, altså bare en skygge av idealet, f. eks en skygge av en sirkel eller en skygge av en rettferdig stat.

Platons ontologi/metafysikk er 
	- Synet på hva som er til/på virkeligheten, som han legger frem gjennom sin idelære
	Ontologi dreier seg om hva det er å være til. Metafysikk har å gjøre med hvordan alt henger sammen. Det er epistemologi som dreier seg om kunnskap, og etikk som dreier seg om hva som er moralsk rett og galt.

Hvilken av følgende er sann om en sirkel i følge Platon?
	- de er tidløse
	Det som kan tengnes, er kun etterlikninger, f.eks en strek som bilde av en rett linje (som er helt rett og usynlig). De geometriske figurene er ikke i rommet, men bildene er i rommet. De er ikke i tiden heller - det gir ikke mening å spørre hvor lenge sirkelen har vart, men jeg kan spørre hvor lenge mitt bilde av sirkelen har vart. (Fra den ble tegnet til den blir visket ut)

I følge platon finnes det platonske ideer for dyre- og plantearter
	- sant, det er generelt platonske ideer for klasser av ting som ligner på hverandre
	Medlemmene av en art likner på hverandre fordi de alle er avbilder av den samme platonske ideen. De har samme definisjon. Vi kan ha viten om klasser av ting som har samme definisjon. Vi kan kun ha viten for det som det er platonske ideer for. 

Ifølge platon gjelder følgende for menneskets sjel
	- Den var til før kroppen, og den er til etter at kroppen har gått til grunne
	Den er en selvstendig ting, og det er derfor ingen grunn til at den skal forgå med kroppen. Læring må forklares ut ifra medfødte minner, så den må ha eksister også før kroppen ble til.

At platon har et *dualistisk* syn på virkeligheten, innebærer at
	- At virkeligheten er delt i to, nemlig sanseverden og idèverden
	Dette er det metafysiske synet Platon legger frem i sin idelære. Det onde er derimot bare fravær av det gode, og det subjektive er et staduim på veien til det objektive. Det er to-delingen i sanseverden og ideverden som er grunnleggende og det vi ikke kommer uten.

At platon har et *dualistisk* syn på virkeligheten, innebærer at
	- mennesker består av kropp og sjel
	Dette er den grunnleggende inndelingen av hvert enkelt menneske, som henger sammen med Platons idèlære. Det dreier seg ikke om å dele mennesker inn i to grupper (frie/slaver, gode/onde), men om to-delingen av hvert enkelt menneske.

Platon tror at kyndig veiledning spiller en rolle ved læring
	- sant, selv om noen, slik som sokrates, kanskje kan veilede seg selv.
	Selv om det finnes medfødte minner, så kreves det kyndig veiledning for å bli oppmerksom på det som allerede er i sjelen. Ellers ville alle hatt medfødt viten, og ingen ville ha vært nede i hulen (jf. huleliknelsen)

Platons etikk er
	- Dygdsetikk
	Platon er opptatt av hvordan mennesker formes, slik at de får gode karaktertrekk/dygder, altså slik at de duger. Utganspunktet i dygdsetikk er hvordan man skaper gode mennesker. Det gjør man aller best i idealstaten. Fokuset er ikke på hvordan man skaper gode konsekvenser (konsekvensetikk) av enkelthandlinger eller på regler for riktige enkelthandlinger (pliktetikk, med påbud og forbud). Fokuset er på hele mennesket, på oppdragelse og utdannelse, og på den helstøpte karakter.

Ifølge Platons etikk finnes det
	- Absolutte normer som gjelder på tvers av alle kulturer
	De platonske ideene er slike absolutte normer. Ideen om rettferdighet som en bestemt slags harmoni i utøvelsen av samfunnsfunksjonene er et ideeal som alle samfunn bør rette seg etter. Det er riktignok stor variasjon blant samfunn/kulturer når det gjelder hva de regner som moralsk og umoralsk. Men det betyr bare at noen samfunn/kulturer tar feil. Jf. følgende: Fra at medlemmene av ett samfunn tror at jorden er flat og medlemmene av et annet samfunn tror den er rund, følger det ikke at begge samfunn har like mye rett. Det er ikke relativisme i etikken heller.

Ifølge Platon svarer de som styrer i idealstaten til noe i individet:
	- Tenkningen/fornuften
	Staten skal styres ut ifra visdom, akkurat som enkeltmennesket, og visdom er den dygden som hører til tenkningen/fornuften. Å duge som tenkende er å være vis. Bare de viseste kjenner målet for staten, som den må styres etter, nemlig det Godes idè.

Hva er ifølge Platon **ikke** en god grunn til å gå inn for idealstaten.
	- Elitedyrking for elitens skyld
	Det dreier seg ikke om elitedyrking for elitens egen skyld, men derimot om arbeidsdeling og spesialisering. De aller beste skal styre stil alles beste.

### Aristotles

Aristotles hevder at form forholder seg til stoff som
	- Virkelighet til mulighet.
	Form er det som får noe til å "virke", altså "virkelighet". Stoff er det som er mulig å forme, altså "mulighet". Formingen kommer utenifra når det gjelder kunstige ting (f.eks et hus), og innenifra når det gjelder naturlige ting (f.eks en hest)

En ting ("substans"), f.eks. en hest, er ifølge Aristotles
	- En enhet av form og stoff
	Aristotles tar jo avstand fra Platons syn, der formene er ideer/idealer i en annen verden. Formene er i tingene selv, og de kan være i utvikling.

Aristotles mente at formålårsaken kunne brukes til å forklare
	- Både det kunstige og det naturlige
	Formål behøver ikke å være et mål noen har hatt seg. Det er formål både i en hest og i et menneske, nemlig å bli fullt utviklet, ja selvi en regndråpe, som jo er ikke-levende, for en regndråpe som faller, beveger seg mot sitt naturlige sted.

Hva forstår vi med "teleologisk naturforklaring"
	- Forklaring ut ifra målrettede prosesser
	"Telos" betyr mål, og det dreier seg om mål i naturen selv, altså naturlige formålårsaker. Den første beveger (Gud) er det ytterste mål, den ytterste grunn, men det finnes mange andre mål, f.eks det å bli til et fullt utviklet medlem av en art. Forklaring ut ifra iboende tendenser (f.eks regndråpen som faller mot vannet, altså dets naturlige sted. dens mål, "liks søker likt) er ikke det samme som å forklare ut ifra fjernkrefter, f.eks ut ifra gravitasjon.

Aristotes hevder at sjelen er 
	- Det som ligger til grunn for alle sjelsevnene
	Sjelen er felles for alt levende, og er det som ligger til grunn for liv. Sjelen som livsprinsipp legger rammen for biologi, ikke for "psykologi" i vår betydning av ordet. Den er også mer enn summen av alle sjelsevnene (ever til sansing, f.eks, syn, enve til bevegelse osv) for det er den som ligger til grunn for disse og gir dem enhet. Ingen sjelsevner, f.eks syn kan eksistere isolert fra sjelen. Et øye som vi har tatt ut av kroppe, kan ikke se, for det er ikke lenger besjelet av kroppens sjel.

Sjelen er ifølge Aristotles
	- Kroppens form
	Sjelen er det som gjør legemet levende, til en kropp, altså gjør det "virkelig", til noe som virker, eller fungerer, nærmere bestemt til et naturlig legeme med organer som har funksjoner. Organene virker (f.eks øyet eller forplantingsorganer), og sjelsevnen utøves (f.eks syn eller forplantning). Funksjoner er ikke selvstendige ting - de må være i neo som har funksjon. På samme måte er ikke sjelen en selvstendig ting - den må være i noe som er besjelet, nemlig en kropp.

Naturlig bevegelse hos Aristotles er:
	- Endelig i noen tilfeller og uendelig i andre tilfeller
	Naturlig bevegelse er bevegelse mot et naturlig sted, altså mot den regionen som kan inneholde mest av et element. Under månen er det rett oppover og rett nedover, til det naturlige stedet, og dermed endelig bevegelse. Over månen, er det bevegelse i sirkel (f.eks solens gang), på det naturlige stedet, og derfor uendelig/evig bevegelse. Livssyklusen under månen likner på den evige bevegelsen over månen.

Hos Aristotles er "lykke"/det gode liv det samme som
	- Sjelelig virksomhet i samsvar med dygd
	Det gode liv er et aktivt liv der mennesket fungerer slik det skal, ikke minst på det høyeste sjelsnivået, altså når det gjelder den rasjonale sjelsevnen (tenkningen) i den rasjonale sjelen, som bl. a omfatter det at de moralske dygdene er på plass og at en har den intellektuelle dygden klokskap. (De to andre intellekutelle dygdene - visom og kyndighet - ligger ikke på samme måte til grunn for å leve det gode liv)

Uttrykket "den gylne middelvei" om Aristotles's etikk innebærer at
	- Moralske dygder ligger mellom to laster
	Det moralsk gode er i mange tilfeller det som ligger mellom to ytterpunkter. Det er ikke simpelthen en motsetning til en last. Mot er f.eks ikke bare det motsatte av feighet, men ligger mellom feighet på den ene siden og overmot på den andre. Dette er middelveien i livet.

De moralske dygdene hos Aristotles gjelder for alle menneskelige felleskap
	- Ja, de moralske dygdene utgjør en oppskrift på det gode liv for alle.
	De moralske dygdene er oppskriften på det gode liv, og i den forstand "gjelder" de ,dvs. de har gyldighet, altså man bør innrette seg i samsvar med dem. At man noen steder tar feil av hva denne oppskriften er, eller ikke har kommet langt nok i utviklingen, betyr ikke at det ikke er dette som er den objetive oppskriften. Det gode liv er og blir det naturgitte målet for mennesker, og deet er en rekke moralske dygder som hører med til det gode liv.

Det naturlige stedet for mennesker er:
	- bystaten
	Bare i bystaten (polis) er det mulig å leve det gode liv fullt ut. Her sikres rettferdighet og det gode liv gjennom lover. Det gode liv er det naturlige målet for mennesket.

Aristotles tror på full likestilling mellom mennesker
	- Nei, det er noen av natur som egner seg best til å styre og andre som av natur egner seg best til å bli styrt
	Alt skal behandles i samsvar med sin natur. Mennesker er av natur forskjellige i sin klokspak (eller i hvilket nivå av klokskap de kan utvikle). Det finnes også noen som er slaver av natur, og som derfor har det best ved å være en slags "levende redskaper" for andre. De kan ikke styre seg selv.

Felles for både Platon og Aristotles er 
	- De viser til former for å forklare det allmenne
	Hos begge kan former forklare det som er felles for enkeltting.
	Hos platon er disse fastfryste ideer/idealer hinsides sanseverdenen.
	Hos Aristotles er formene i sansetingene og i utvikling. 
	Platon er ikke så opptatt av sansefaring, men derimot av ren tenkning. For Aristotles er biologi viktigst, og der spiller sanseerfaring (observasjon) en stor rolle. For Platon er matematikk viktigst, og der spiller sansefaring (obsjervasjon) liten rolle - den har kun en støttefunksjon for tanken. Det er heller ikke forandring innenfor matematikk, men derimot innenfor biologi - der prosesser er svært viktige, og Aristotles skiller mellom ulike typer av forandring. 

Felles for både Platon og Aristotles er følgende
	- Begge ener at den beste styreformen er ideelt sett den hvor de beste styrer
	Både Platon og Aristotles ser for seg at vi får det beste styret hvis det er de beste (særlig de med mest visdom hos Platon, eller de med praktisk klokspak og moralske dygder i høyeste grad hos Aristotles) som styrer. Dette er "Aristokrati" hos Platon eller "kongedømme" (en)/"aristokrati" (få) hos Aristotles. Hva som best lar seg gjennomføres i praksis, er derimot at langt flere deltar i styret av staten. Begge er bekymret for hvordan et "aristokrati" - den beste stat - fort kan bli til et "tyranni" - den verste stat - gjennom korrupsjon osv.

